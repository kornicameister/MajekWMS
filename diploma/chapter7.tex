\chapter{Podsumowanie}
\label{c7:c7}
	Celem pracy było stworzenie aplikacji, która demonstrowałaby część z funkcji, którymi charakteryzuje
	się system wspomagający zarządzanie gospodarką magazynową oraz rozpoznanie problemów, a także
	cech takiego systemu. Praktycznie każde przedsiębiorstwo, które obecnie działa na rynku, opiera swoje funkcjonowanie o
	różnego rodzaju narzędzia informatyczne wspomagające procesy wytwórcze, zaopatrzeniowe, dystrybucyjne
	bądź magazynowe. Jest więc rzeczą oczywistą, że potrzebują one aplikacji, z jednej strony na tyle kompleksowych, a
	z drugiej skoncentrowanych na pojedynczym celu, które usprawniłyby realizację procesów logistycznych.
	
	W kontekście aplikacji zrealizowana została następująca funkcjonalność: 
	możliwość defi\-niowania nowej firmy oraz magazynu doń przypisanego,
	możliwość utworzenia oraz modyfikowania logicznej struktury magazynu,
	możliwość tworzenia nowych klientów, zarówno dostawców oraz odbiorców,
	możliwość tworzenia wydań oraz przyjęć magazynowych, które dają przypisać się do dowolnego klienta,
	z zastrzeżeniem, że wydania odnoszą się jedynie do odbiorców, a przyjęcia do dostawców,
	uproszczony system statystyk oraz tabel opisujących aktualny stan magazynu. 	

	Dobry system wspomagający zarządzanie gospodarką magazynową powinien
	cechować się automatyzacją pewnych procesów oraz dawać możliwość wykonania
	podstawowych operacji, których celem oraz wynikiem byłaby zmiana fizycznej oraz logicznej struktury
	opisującej rozmieszczenie materiałów, produktów lub towarów w magazynie.
	Niemniej jednak udało się dostarczyć metod, które implementowałyby taką funkcjonalność, co spowodowało,
	że przygotowana aplikacja mogłaby służyć jako system wspomagający gospodarkę magazynową w 
	małym przedsiębiorstwie.
	
	Aplikacja, przygotowana w ramach projektu inżynierskiego, dostarcza ułamka funkcjonalności
	programów wspierających gospodarkę magazynową, wykorzystywanych w przedsiębiorstwach. 
	Narzędzia funkcjonujące w firmach dostarczają zdecydowanie większych możliwości, co przekłada się na poziom
	ich skomplikowania. Tego typu aplikacje budowane są wtedy pod kątem danego przedsiębiorstwa, gdzie brana jest
	pod uwagę specyfika i preferencje organizacji.
	
	Oczywiście mimo, że aplikacja porusza część z funkcji systemu WMS, możliwy jest jej rozwój. Przede wszystkim
	wykonalne jest wprowadzenie ewentualnego usprawnienia dotyczącego uogólnienia sposobu modelowanie fizycznej 
	struktury magazynu o osobiste prefe\-rencje klienta, tak aby odpowiadała ona jego wymaganiom. 
	Kolejnym elementem byłoby rozszerzenie obecnych	możliwości zarządzania fizycznymi przepływami towarów o dodanie sposobu, który pozwoliłby
	na wprowadzenie do systemu produktów, materiałów, które jeszcze nie były na stanie magazynowym (przyjęcia nowego towaru).
	Ostatecznie można by zająć się usprawnieniem modułu odpowiedzialnego za statystyki magazynowe o dodanie funkcji pozwalających
	na generowanie podsumowań zależnych od informacji, jakie będzie chciał uzyskać użytkownik systemu. 